# Età altorepubblicana
L'età altorepubblicana, periodizzata dal 509 al 367, è caratterizzata dalle lotte tra patrizi e plebei, si conclude con le leggi Licinie-Sestie che creano la nuova _nobilitas_ che guiderà in seguito l'espansione di Roma in Italia e nel Mediterraneo.

## 509, la repubblica.
Gli etrusci avevano preso il sopravvento nel Lazio e a Roma, avviene una reazione della popolazione latina insieme a un clan di sabini che era stato accolto a Roma contro questa egemonia. In questo periodo inoltre ci sono molti dati che indicano dei tentativi di egemonia nel tirreno tra etruschi e greci, mentre da un trattato tra Roma e Cartagine si evince anche la presenza dei fenici nella politica internazionale della zona. Gli etrusci subiscono un momento di debolezza e proprio in questo momento inizia il loro declino, con la loro cacciata da Roma. Pochi anni dopo la nascita della repubblica vengono fuori i primi motivi di scontro tra patrizi e plebei. I poteri che prima appartenevano al re vengono divisi tra i vari magistrati del _cursus honorum_. I poteri sono organizzati in maniera gerarchica. La carica dei magistrati è di un anno, in questo modo era impossibile costruire una rete di legami personali e le cariche sono elettive. La cacciata degli etruschi coincide con un temporaneo abbandono delle infrastrutture, che causano un depauperamento del territorio: per esempio la cattiva gestione delle acque che causa carestie. I romani si rivolgono ai vicini greci e fenici per i rifornimenti.

## 494, secessione della plebe.
I plebei iniziano a rifiutarsi di partecipare alla comunità per protesta. Vengono istituiti i tribuni della plebe, che assistevano i plebei nei tribunali non essendoci ancora un diritto scritto.

## 493, _foedus cassianus_.
In seguito alla cacciata di Tarquinio il Superbo, le città vicine che lo appoggiavano formarono la lega latina che, inevitabilmente, finì per scontrarsi con Roma nella battaglia del lago Regillo. Roma ne uscì vittoriosa (secondo la leggenda grazie anche all'intervento dei Dioscuri, anche se questi erano divinità dei nemici) e si arrivò al trattato di pace detto fedus cassianus, che regolava l'alleanza di Roma con la lega latina, in particolare vigeva un'alleanza militare, lo _ius migrandi_, lo _ius connubii_ e lo _ius commerci_. Il _foedus cassianus_ è anche alla base dello _ius latii_.

## 451, 450 dodici tavole.
Un concilio, dapprima solo patrizio, poi misto, per fissare le leggi per iscritto.

## 445, _lex canuleia_.
Per la prima volta viene permesso il matrimonio tra patrizi e plebei.

## 444, apertura al consolato per i plebei.
Costituzione dei tribuni militari, un collegio ampio che aveva poteri consolari. Un compromesso che avvicina i plebei alle cariche con _imperium_.

## 396, caduta di Veio.
Dopo continue lotte e un assedio durato dieci anni, Veio, città etrusca che limitava l'espansione verso nord di Roma, finalmente cade e viene distrutta.

## 387, sacco celtico.
In questo periodo avvengono grando movimenti migratori che sfociano nell'italia settentrionale e inizia una conflittualità durata alcuni secoli tra i celti e i romani. Qualche anno dopo la tradizionale data del 390, forse 387, i celti saccheggiano Roma, per venire successivamente ricacciati in seguito a due battaglie campali. Gli avvenimenti anteriori a questa data sono poco documentati a causa di un incendio scoppiato in questa occasione.

## 367, leggi Licinie-Sestie.
Dopo dieci anni di lotte, i tribuni Caio Licinio e Lucio Sestio riescono a far emanare delle leggi filo-plebee:
- Riduzione degli interessi sui debiti.
- _Lex de modo agrorum_: divieto di possedere oltre 500 iugeri di terra e un certo numero di capi di bestiame.
- Abolizione dei tribuni militari e ammissione dei plebei al consolato.
