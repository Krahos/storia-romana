# Età mediorepubblicana.
L'età mediorepubblicana è periodizzata dal 367 al 133 ed è caratterizzata da continue guerre di espansione, che portano Roma a espandersi in Italia e poi lungo le coste del Mediterraneo.

## 343 - 341, I guerra sannitica.
La prima occasione di guerra tra sanniti e romani scoppia avviene in seguito alle politiche espensionistiche dei due popoli, le cui sfere di influenza vengono inevitabilmente a contatto. Dopo alcune sconfitte nei territori montuosi, i romani battono le legioni sannitiche in campo aperto. L'esercito sannita era probabilmente molto simile all'esercito romano quanto a organizzazione, tanto che appunto Tito Livio le chiama legioni.

## 340 - 338, guerra latina.
I popoli campani, latini ma anche volsci e aurunci si sentivano via via sempre più schiacciati al crescere del vicino ingombrante che vedevano in Roma, ma anche dalla potenza sannita. Gli eserciti romani e sanniti (alleati secondo un patto sottoscritto nel 354) sconfissero gli avversari nel giro di pochi anni. La conseguenza importante di questa guerra fu lo scioglimento della lega latina, con le varie città che vennero punite o ricompensate singolarmente in base ai meriti e le colpe di ciascuna. A parte poche città i cui cittadini vennero esiliati, le altre vennero assimilate a Roma, gli abitanti censiti e venne loro offerta la cittadinanza. Questo ovviamente estendeva il numero di risorse umane reclutabili nell'esercito.

## 326 - 304, II guerra sannitica.
La fondazione da parte dei romani di una colonia in pieno territorio sannitico fu il primo di alcuni pretesti che causarono ancora una volta la nascita di un conflitto armato. Nei primi anni lo scontro si volse a favore dei romani che occuparono città lungo la costa della Campania, ma nel 321 le legioni condotte dai due consoli vennero intrappolate tra due gole nel luogo chiamato forche caudine. I consoli furono costretti ad arrendersi sotto condizioni umilianti: tutto l'esercito venne fatto passare seminudo sotto un giogo in segno di sottomissione, vennero richiesti degli ostaggi e accettate delle condizioni di pace. I romani però rifiutarono di accettare le condizioni di resa trattate dai due consoli e fecero ricadere su loro stessi la responsabilità della sconfitta, pertanto continuarono le ostilità.
La guerra continuò in favore dei romani che continuarono a occupare città dopo città nel Sannio, fino a quando i sanniti riuscirono a ottenere diverse vittorie mettendoli in difficoltà. Intanto a Nord iniziarono le ostilità anche contro gli etruschi. Nonostante le difficoltà, i romani uscirono vincitori su entrambi i fronti.

## 298 - 290, III guerra sannitica.
I lucani, che erano oggetto di razzia da parte dei sanniti, chiedono l'intervento di Roma, che accetta e dichiara ancora una volta guerra ai sanniti.
Dopo una serie di incerte battaglie e aver sconfitto la coalizione di sanniti, etruschi, umbri e celti, i romani riuscirono a sconfiggere definitivamente i sanniti e instaurarono la loro posizione egemone nel Centro - Sud.

## 282 - 272, guerra tarantina.
L'espansione nel Centro - Sud portò Roma ad entrare nei giochi politici tra le poleis della Magna Grecia e dei popoli italici, appoggiando ora gli uni, ora gli altri. Taranto, una ricca città greca, reagì a una provocazione di una piccola flotta romana e la distrusse, inoltre gli ambasciatori inviati a Taranto per chiedere conto dell'accaduto vennero insultati e derisi. Roma si preparò dunque a scendere in campo, mentre i tarantini cercarono aiuto in Epiro. Il re Pirro che aveva a sua volta delle mire espansionistiche in Magna Grecia e Sicilia, colse subito l'occasione.
Il primo scontro tra romani ed epiroti avvenne a Eraclea nel 280 e i romani subirono una sconfitta. Entrarono per la prima volta a contatto con gli elefanti che non avevano mai visto prima. Nonostante questo, gli epiroti lasciarono sul campo sostanziali perdite. Comunque, dopo la sconfitta romana, diverse città greche e italiche iniziarono a unirsi agli epiroti in funzione antiromana. Pirro tuttavia era in difficoltà per gli approvvigionamenti: era troppo costoso farli arrivare dall'epiro e prelevandoli in loco rischiava di alienarsi le popolazioni locali, per cui doveva cercare lo scontro diretto per convincere i romani a piegarsi.
I romani vengono nuovamente sconfitti ad Ascoli di Puglia, ma infliggono pesanti perdite all'esercito avversario, tanto che Pirro dovette ripiegare. Decise in seguito di dirigersi in Sicilia per ottenere contingenti di rinforzo dalle città greche e assoggettare il resto dell'isola, alienandosi però i cartaginesi già alleati dei romani e gli stessi greci dei quali necessitava.
Intanto Roma, rifornita abbondantemente da Cartagine, rioccupava il territorio perduto e rimetteva Taranto sotto assedio. Pirro viene alla fine sconfitto nella battaglia di _Maleventum_ e Taranto occupata. Con il dominio sulla Magna Grecia inizia per roma l'afflusso della cultura greca che causa varie evoluzioni sociali per la città.

## 264 - 241, I guerra punica.
La Sicilia era in quel periodo divisa tra la parte occidentale dentro alla sfera di influenza cartaginese e la parte orientale dove risiedevano le città greche, a loro volta divise tra doriche e ioniche e in lotta tra loro. L'occasione dello scontro si ha quando i mamertini, un gruppo di mercenari italici, occuparono la città di Messana e iniziarono a saccheggiare il territorio circostante entrando in conflitto con la città di Siracusa. Una parte dei mamertini chiese aiuto a Cartagine, che impose però una guarnigione cartaginese a Messana, e un'altra parte a Roma, per liberarsi della scomoda guarnigione cartaginese. Il trattato tra Roma e Cartagine prevedeva che i romani non mettessero piede in Sicilia, ma dall'altra parte la Sicilia era un territorio molto importante strategicamente e commercialmente, per cui a Roma non andava bene che Cartagine ne avesse il controllo esclusivo. Venne inviata una spedizione militare in Sicilia, con i romani che entrarono in Messana, che aveva intanto cacciato la guarnigione cartaginese.
Le prime fasi della guerra vedono i romani impegnati in una progressiva conquista delle città siciliane, intanto i cartaginesi ottengono delle importanti vittorie navali. I romani riescono a vincere anche via mare grazie all'aiuto dei corvi e il conflitto si estende alla sardegna e alla corsica. Le forze romane, dopo aver pesantemente sconfitto la flotta cartaginese nella battaglia di Capo Ecnomo e aver ottenuto la superiorità nvale, sbarcano in Africa e riescono a costringere Cartagine a iniziare i negoziati di pace. I negoziati però non vanno a buon fine e la guerra continua. I cartaginesi assoldano il generale Santippo di Sparta per organizzare le difese, il quale riesce a distruggere le forze terrestri romane. Intanto la flotta viene distrutta da una tempesta. Roma riesce comunque a ricostruire la flotta e reclutare nuove leve, la guerra di conquista in sicilia continua e ci sono nuovi tentativi di portare la guerra in africa. Per un totale di ben tre volte i romani perdono quasi tutta la flotta, ma riescono comunque a ricostruirla, facendo leva anche su fondi privati. I cartaginesi invece dopo aver subito una pesante sconfitta presso le Egadi sono costretti infine ad accettare la resa. Come conseguenza, Roma si impadronisce di Sicilia, Sardegna e, in seguito alla rivolta dei mercenari cartaginesi, Corsica, che vengono gestite per la prima volta come provincie e affidate a un governatore.

## 232 - 222, guerre galliche.
In questo periodo i romani si concentrano a sottomettere le popolazioni galliche della pianura Padana, territorio pianeggiante e fertile e iniziano a fondarvi numerose colonie.

## 230 - 229, guerre illiriche.
Iniziano i primi interventi contro i pirati illirici che infestano i commerci nell'Adriatico.

## 218 - 202, II guerra punica.
Protagonista indiscusso della seconda guerra punica è il generale Annibale, che riesce a farsi strada sconfiggendo diversi eserciti romani in Italia e a rimanervi per 15 anni senza venire sconfitto, ma allo stesso tempo senza ottenere una decisiva vittoria su Roma, la quale riesce sempre a trovare risorse per rientrare in campo.
La sconfitta nella prima guerra punica aveva lasciato molto scontenta gran parte della popolazione cartaginese, in particolare la famiglia di Annibale ne aveva fatto una questione personale. In seguito alla rivolta dei mercenari, Amilcare, il padre di Annibale, inizia una campagna di conquista in territorio iberico, alla sua morte e dopo la morte anche del cognato, il Giovane Annibale viene messo a capo dell'esercito voluto dagli stessi soldati. I successi in Iberia e le truppe temprate durante tali campagne, permettono al giovane generale di ottenere le risorse necessarie a intraprendere una campagna contro Roma. Il casus belli non tarda ad arrivare, quando la città di Sagunto, presente nel territorio dentro la sfera di influenza cartaginese, ma alleata di Roma viene presa di mira dagli stessi Iberi, dei quali Annibale si pone a guida. Sagunto chiede aiuto a Roma, che dopo lunghi dibattiti decide di entrare in guerra. Ma intanto la città cade e viene rasa al suolo.

### 218, marcia verso le Alpi.
Annibale si mette in marcia verso l'Italia nella primavera del 218 e raggiunge le Alpi prima dell'inverno, dovendosi scontrare intanto con le popolazioni ostili al suo passaggio. Riesce a passare le alpi e convince all'insurrezione alcune popolazioni galliche che erano state sottomesse da Roma. Le truppe di leva romane e uno dei consoli erano impazienti di arrivare subito alla battaglia decisiva presso il fiume Trebbia. Annibale utilizzando la manovra avvolgente riesce a sbaragliare le forze avversarie che pure avevano combattuto fieramente.

### 217, la discesa verso Sud.
La marcia verso Sud è inizialmente piena di difficoltà, i territori sono paludosi e molti soldati si ammalano, lo stesso Annibale perde un occhio a causa di un'infezione. Degli elefanti condotti in italia, solo uno sopravvive. I romani si preparano ad ottenere una evidente vittoria contro le truppe malridotte di Annibale, ma in un agguato presso il lago Trasimeno le truppe romane vengono circondate e distrutte. I superstiti romani vengono uccisi, mentre gli alleati italici vengono lasciati andare senza riscatto: Annibale voleva porsi a capo di una insurrezione dei popoli sottomessi da Roma, ma la manovra politica ebbe scarso successo, rendendo al momento impossibile marciare direttamente su Roma.

### 216, Canne.
L'anno seguente viene inviato un imponente esercito sotto la guida dei due consoli in carica a fronteggiare l'esercito di Annibale, il quale riesce ad eseguire un accerchiamento perfetto e a distruggere l'intero esercito romano, pochi furono i superstiti. La schiacciante vittoria a Canne causa la defezione di alcuni alleati di Roma, tra cui Capua che era a quell'epoca la seconda città della penisola dopo Roma stessa. Roma presa dal panico inizia a reclutare anche uomini in età avanzata e promettere agli schiavi l'affrancamento in caso di vittoria. Intanto Annibale inizia una sosta a Capua. Non è chiaro il perchè non abbia subito approfittato della schiacciante vittoria e marciare su Roma, probabilmente voleva risolvere il conflitto politicamente. Nonostante l'intera Italia meridionale iniziò a defezionare, i romani continuarono a rifiutarsi di trattare una resa.

### Il fronte ispanico e la guerra di logoramento in Italia.
Mentre Annibale marciava in Italia, un esercito romano guidato dalla fazione degli Scipioni aveva iniziato una campagna aggressiva in Iberia per prendere il controllo dei domini cartaginesi nella penisola: era infatti da lì che venivano mercenari ma anche risorse sotto forma di rame e argento per finanziare la guerra. L'esercito degli Scipioni viene distrutto, ma nel 210 il giovane Publio Scipione, figlio di uno degli sconfitti, viene inviato a prendere il comando delle operazioni. La penisola iberica viene lentamente occupata, colpendo l'economia cartaginese. Allo stesso tempo Annibale in Italia non riesce più a ottenere vittorie decisive avendo difficoltà nei rifornimenti.

### 204 - 202, campagna in Africa e battaglia di Zama.
Scipione inizia la sua campagna in Africa, sconfiggendo gli eserciti cartaginesi e occupando a poco a poco le città. Cartagine è costretta a intavolare delle trattative, ma intanto Annibale viene richiamato. All'arrivo del generale, Cartagine annulla le trattative. I due generali si affrontano nel 202 presso Zama e nonostante la vittoria sembra volgere in favore di annibale, questi viene sconfitto grazie alla superiorità della cavalleria romana, rinforzata da quella numidica. Cartagine viene costretta alla resa diventando di fatto un protettorato di Roma.

## 215 - 205, I guerra macedonica.
## 200 - 196, II guerra macedonica.
## 200 - 191, guerra gallica.
## 200 - 151, guerra liguri.
## 198 - 178, I fase delle guerre spagnole.
## 192 - 189, guerra siriaca.
## 181 - 179, II fase delle guerre spagnole.
## 172 - 167, III guerra macedonica.
## 154 - 138, III fase delle guerre spagnole.
## 149 - 146, III guerra punica e guerra acaica.
## 143 - 133, IV fase delle guerre spagnole.
## 136 - 132, I guerra servile in Sicilia.
