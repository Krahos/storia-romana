# Istituzioni.
## Il re.
Secondo la tradizione i re di Roma furono sette, ma è evidente che gli autori abbiano condensato la storia di diverse figure in questi sette nomi. Secondo alcuni sono addirittura delle metafore della regalità, infatti ognuno di loro si occupa di un aspetto della società di Roma. La monarchia era elettiva e il re rappresentava le comunità che lo avevano eletto. Alla mort del re, il senato si riuniva e ne sceglieva un altro. Il re aveva delle funzionalità religiose: è un mediatore tra gli dei e gli uomini e ha il diritto di _auspicium_ (_aves spicere_), un diritto importantissimo in questa cultura, infatti l'interpretazione del volere degli dei era ovviamente soggettiva. Questo diritto verrà ereditato dai magistrati della repubblica e poi, ovviamente, dall'imperatoro. Le magistrature si dividevano appunto in magistrature con imperium e senza imperium, ovvero con o senza il diritto di _auspicium_. In termini materiali si traduceva nel diritto di politica interna, esterna e il comando militare.

## Il senato.
Il senato era costituito, nel periodo monarchico, da circa cento persone che svolgono la funzione di consiglio del re. Probabilmente l'istituzione di senato nasce prima di quella del re, al contrario di quanto dice la leggenda. È cosituto da cittadini che hanno diritto di voto e che sono abili alla guerra. I senatori sono prevalentemente dei diplomatici, sono persone che hanno completato il _cursus honorum_.

## Il popolo.
Il popolo è concepita fin dall'inizio come una base di reclutamento. Era diviso in 3 tribù gentilizie, non è chiara l'origine di questo numero, potrebbe essere in base etnica o secondo la tripartizione della società indoeuropea: contadini, guerrieri, governanti.
Ogni tribù era divisa in dieci curie (_ko viria_, insieme di uomini), con il tempo la curia va ad indicare il luogo in cui questi uomini si vanno a riunire. Ogni curia doveva fornire cento cavalieri e mille fanti.

## Patrizi.
Il termine indica le _gentes_ aristocratiche che discendevano dai _sodales_ di Romolo, forse erano in origine assimilabili al ceto dei cavalieri. In età monarchica avevano il monopolio del potere: potevano assumere cariche con _imperium_. Erano anche i depositari delle tradizioni (_mos maiorum_) e tramandavano le fonti del diritto orale prima delle 12 tavole.

## Plebei
Tutti gli altri, ovvero il resto della popolazione dei cittadini. Costituivano forse la fanteria oplitica.
