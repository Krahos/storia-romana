# Fondazione di Roma tra miti e realtà
## Le fonti.
Le prime fonti archeologiche si collocano tra il X-IX secolo in cui Roma è una delle realtà insediative della zona e che si distingue solo in seguito.
L'archeologo Carandini ritrova delle mura databili all'VIII secolo, che sono compatibili con la data tradizionale di fondazione della città.
Gli autori antichi utlizzavano gli annali come fonti, i quali risalivano all'epoca dei pontefici massimi. Gli annali più antichi erano già andati perduti in tempi antichi per un incendio nel 390, anno in cui dei Celti avevano messo a ferro e fuoco la città. I Celti a quell'epoca erano dei popoli semi-nomadi. Alcuni di questi documenti vengono ripubblicati intorno al 130 da Muzio Scevola. Le fonti antichi si basavano su questi, che ad oggi sono andati perduti. I pontefici erano patrizi, quindi si concentravano sugli avvenimenti delle famiglie patrizie, spesso e volentieri parteggiando per la propria gens. Alcuni autori greci tendono a forzare alcune date per far coincidere alcune figure o avvenimenti a Roma con degli equivalenti greci per forzare delle similitudini. Alcuni altri autori raccontano aneddoti e vicende in grandi contenitori, ma bisogna distinguere tra quali sono veri e quali falsi tramite l'archeologia. Studiando l'archeologia dei popoli contemporanei, si riescono a capire per parallelismo alcune istituzioni.

## La società arcaica.
L'economia era ovviamente di tipo silvo pastorale, semi nomadica, in linea con quanto avveniva nello stesso periodo nel resto dell'europa.

## Il mito della fondazione.
Tutte le fonti sono concordi a indicare Romolo come fondatore, che litiga con il fratello per decidere chi dei due ha il diritto di fondare la città e finisce per ucciderlo. Romolo crea il pomerio, ovvero il muro, il limite sacro all'interno del quale esistono le istituzioni. All'esterno del muro c'è l'anarchia. Romolo rappresenta l'identità cittadina, l'ordine, ovvero una realtà codificata nel diritto, mentre remo è il simbolo dell'anarchia, della sfida alle istituzioni, che però soccombe nello scontro contro la civiltà. Il pomerio è un'ideale molto radicato nella cultura romana, che verrà poi esteso a un'area dell'Italia (Rubicone). Le elezioni infatti si svolgevano fuori dal pomerio, in quanto i votanti potevano essere militari armati, e non si poteva entrare dentro l'area sacra con cattive intenzioni. Romolo uccide il fratello proprio per essere entrato nel pomerio, tale uccisione viene legittimizzata dal fatto che Remo aveva violato tale limite sacro. Questo concetto permane nella cultura dei romani lungo tutta la loro storia.
Il mito autoctono viene in seguito collegato ad Enea e alle vicende di Troia all'inizio dell'età imperiale perchè si sente il bisogno di collegare la propria storia alla mitica età degli eroi greca.
Dopo la fondazione, Romolo crea le istituzioni monarchiche, questa fase va dal 21 aprile 753 al 509. Nelle figure di questi sette re sono probabilmente condensate diversi monarchi vissuti in quel periodo: lo dimostra anche il semplice fatto che ognuno di questi regni è molto lungo nel tempo.
Le comunità abitate presenti sui colli della zona si unirono tramite un sinecismo, in una realtà in cui il re era un rappresentante delle varie comunità, forse addirittura era una monarchia diarchica, con la presenza di sabini prima ed etruschi dopo.
Roma sorge in un crocevia fondamentale per i commerci: era per esempio luogo di passaggio sulla via salaria, da cui i contadini passavano per rifornirsi di sale, una risorsa importantissima per l'allevamento. Sorge in un punto centrale in cui si incontravano diverse culture: etruschi, greci, altri popoli italici. Inoltre l'insediamento era collocato su un guado del Tevere.
